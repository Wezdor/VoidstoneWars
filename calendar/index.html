<!DOCTYPE html><html><head><meta charset="utf-8"/><title>Koledar | The Voidstone Wars</title><meta name="viewport" content="width=device-width, initial-scale=1, maximum-scale=4"/><link href="//fonts.googleapis.com/css?family=Sevillana&amp;family=Sevillana&amp;display=swap" rel="stylesheet" type="text/css"/>
<link rel="stylesheet" href="/VoidstoneWars/css/index.css">
<meta name="generator" content="Hexo 4.2.1"></head><body><header><a class="title" href="/VoidstoneWars/">Zgodbe iz Tessalonie</a><nav><div class="h3"><a href="/VoidstoneWars/tessalonia">Zemljevid</a></div><div class="h3"><a href="/VoidstoneWars/gods">Bogovi</a></div><div class="h3"><a href="/VoidstoneWars/calendar">Koledar</a></div><div class="h3"><a href="/VoidstoneWars/prices">Trgovine in cene</a></div><div class="h3"><a href="/VoidstoneWars/content">Index</a></div></nav></header><div class="phb"><h1 id="Koledar"><a href="#Koledar" class="headerlink" title="Koledar"></a>Koledar</h1><p>Svet, v katerem se nahaja Tessalonia, ne pozna letnih časov in obdobij. Vsi dnevi so enako dolgi in svet vidi sonce točno 12 ur, preden pade v temo za naslednjih 12 ur. Ker je klima v Tessalonii vedno primerna za setev ali žetev, imajo prebivalci navado, da rotirajo njive in je na vasi praktično vedno žetev. Skozi prakso se je ustalilo poimenovanje “teden”, kar pomeni 6 dni zaporednih dni. Vsak teden na 2. dan se navadno sejejo njive, na 4. dan se žejejo, na 6. dan pa se v vsakem mestu dogajajo sejmi, tržnice in javna čaščenja Artemisa.</p>
<p>Točno vsakih 300 dni (ali 50 tednov) pa se zgodi nekaj izjemnega, sredi 6. noči 50. tedna vzide drugo sonce, krvavo rdeče in šibkejše od prvega. Zadnji teden do tega dogodka se po celi pokrajini dogajajo zabave, proslave in čaščenja Artemisa, celih 6 dni in noči se akcija stopnjuje, dokler 6. noč ne zasveti v rdečini in nad obzorjem ne vzide drugo sonce. Vse živali ponorijo in svet izgleda popolnoma nadnaravno, oblit z rdečo svetlobo, ki ne bi smela obstajat. Verski zapisi razlagajo, da v tej <a id="Kresna noč" href="#Kresna noč" class="anchor">kresni noči</a> Artemis pokaže vso svojo moč in potrdi vero svojih priležnikov. Doživeti in umreti na kresno noč je želja marsiketerega starca in po celi pokrajini zagorijo kresovi in grmade, ki pospremijo njihove duše na zadnjo pot proti Artemisu. Cerkev uradno ne spodbuja množičnih samomorov, vendar lokalni kleriki z veseljem in ponosom počastijo in zmolijo za duše zgorelih.</p>
<p>Kresna noč hkrati zaznamuje preskok v svetu, celih 294 dni so ljudje garali za preživetje in v slavo Artemisu, v šestih dneh pa se poveselijo, da so še vedno živi in jim je Artemis naklonil še nekaj časa na tem svetu. Obdobje med dvema kresnima nočema so ljudje poimenovali <a id="Sol" href="#Sol" class="anchor">Sol</a>, v čast Artemisu, ki z drugim, krvavim soncem pokaže svojo moč in nadvlado nad drugimi bogovi in tem svetom. To obdobje je tudi priročno merilo za pobiranje davkov ali štetje starosti. </p>

<script src="/VoidstoneWars/js/main.min.js"></script>
</div></body></html>